# -*- mode: mandoku-view; -*-
#+TITLE: 知非堂稿
#+DATE: 2015-08-25 00:11:29.350067
#+PROPERTY: ID KR4d0483
#+PROPERTY: BASEEDITION WYG    
#+PROPERTY: JUAN 卷六
<pb:KR4d0483_WYG_006-1a>¶
欽定四庫全書¶
　知非堂稿卷六　　　　　　元　何中　撰¶
　　七言絶句¶
　　　穆山¶
寒雲十里踏沙堤斷雁數聲心自悲不見悠悠官道上¶
前人已逺後人遲¶
　　　舟夜¶
拓去篷窻月滿襟蕭蕭驚雁墮哀音不知天意何倉卒¶
<pb:KR4d0483_WYG_006-1b>¶
數疊寒雲萬里隂¶
　　　訪曽士益¶
釀雪不成雲未闌樓危笛裂雁聲殘江南江北梅花夢¶
夢入空山共苦寒¶
　　　海棠¶
㝠鴻銜子錦川來嫋嫋柔紅花數開花睡未醒春未透¶
半空飛雨暗蒼苔¶
　　　西嶼¶
<pb:KR4d0483_WYG_006-2a>¶
野色山光儘可詩倦來把定釣魚磯晉成東去唐成晚¶
花信無風春自歸¶
　　　即事¶
落紅瑟瑟叠蒼苔古徑無人獨到來野蝶山蜂渾不見¶
春風更許草花開¶
　　　江行¶
悠悠行客漸黄昏隔浦人家已掩門誰與飛漚逰海上¶
亂鴉無數下西村¶
<pb:KR4d0483_WYG_006-2b>¶
　　　雪¶
天風摇動玉京移九野蒼茫一望時老樹細觀猶似舊¶
好山何處不堪疑¶
　　　其二¶
我疑𤣥帝巧鋪張萬落千村入混茫但得減租寛物役¶
何須如許壓遺蝗¶
　　　其三¶
前鋒飛霰決雲馳後拒獰飈裂地吹江上梅羞顔掩玉¶
<pb:KR4d0483_WYG_006-3a>¶
崖邊松老鬢成絲¶
　　　其四¶
汲竇烹茶火未殘敲詩刻燭夜將闌征鞍擾擾江南北¶
似是梅花怨苦寒¶
　　　清明¶
墟落無烟草樹昬一樽蕭索酹殘春吳陵晉廟凄風雨¶
那怪荒阡少祭人¶
　　　夕陽¶
<pb:KR4d0483_WYG_006-3b>¶
夕陽盡入笛聲中兩岸樵漁一水通楊栁已疎楓漸落¶
黄花渾未識秋風¶
　　　昨夜¶
池蛙鼓吹已成癡穴蟻侯王更自迷昨夜孤窻何所似¶
三更風雨五更雞¶
　　　落葉¶
當春已惜片花飛緑葉成隂事轉非啼鳥唤驚人夢覺¶
秋風零落葉全稀¶
<pb:KR4d0483_WYG_006-4a>¶
　　　獨來¶
黄花自是最難開待得開時我獨來籬落不知天地晚¶
何人却採落英囬¶
　　　絶句¶
山似芙蓉向晚開水如羅帶束林迴世間只有閒鷗鷺¶
立盡寒空待我來¶
　　　楊花¶
萬㸃楊花倚石開千層椶葉下山來諸峰窅窕深春緑¶
<pb:KR4d0483_WYG_006-4b>¶
獨自衝烟看幾囬¶
　　　次史葯房池上即事韻¶
萬蕊蜚香百草芽簾旌不動栁隂斜幽禽還識欄邊客¶
曽立東風仗外花¶
　　　夏日偶成¶
香透池荷入户生静如老宿不看經一林深緑清風度¶
遞出𤣥蟬長短聲¶
　　　登高¶
<pb:KR4d0483_WYG_006-5a>¶
數峰高聳萬峰低看到斜陽意欲迷一朶碧雲深淺碧¶
殷勤只在數峰西¶
　　　隨興三首¶
路轉林深香未窮林光盡處麥光通長安花落朝三殿¶
曽有桑麻萬世功¶
　　　其二¶
紅雨絲絲緑漸深萬年芳樹轉春隂畫梁幽谷誰輕重¶
鶯燕(闕/)春覺(闕/)心¶
<pb:KR4d0483_WYG_006-5b>¶
　　　其三¶
(闕/)空香静牡丹寒逺笛聲沉恨未殘寂寞繁華今古共¶
一溪晴雨倚欄杆¶
　　　對櫻桃¶
淡淡春烟淡淡風兩村桑柘翠相通東皇太一功成去¶
熟徧櫻桃一樹紅¶
　　　雨行¶
手決飛雲未易排幸逢佳樹不相猜數聲急櫓隔林去¶
<pb:KR4d0483_WYG_006-6a>¶
一陣歸鴻衝雨來¶
　　　秋原¶
稻花香裏聴潺湲路入高原犢草閒生長太平無所用¶
且隨殘照看秋山¶
　　　小齋獨坐¶
老蘇朱墨十分工應笑林間逺世蹤翠樹𤣥蝉秋滿院¶
更添何處一聲鐘¶
　　　初春¶
<pb:KR4d0483_WYG_006-6b>¶
年華來去野梅識春意淺深沙栁知偶到前村閒指㸃¶
數峰殘雪淡晴時¶
　　　雨中遣興¶
萬壑千巖夢寂寥飛淙落澗夜蕭蕭覺來忽聴兒童說¶
昨日榕隂有石橋¶
　　　二¶
來時榴樹綘雲遮今見盃盂墜顆斜莫待鏡中頭盡白¶
閒情都付粤東花¶
<pb:KR4d0483_WYG_006-7a>¶
　　　三¶
雙魚容易託飛郵潮水無情上劍州占得千峯深處住¶
門前溪水更西流¶
　　　聴雨¶
山家秖隔面前山慣得書題不徃還秋色定隨連夜雨¶
幽花細草滿西灣¶
　　　題雲煙疊嶂圖¶
古木蒼蒼定有村千峰猶帶雨餘雲逢人却問橋東事¶
<pb:KR4d0483_WYG_006-7b>¶
林外飛流壯幾分¶
　　　題錢舜舉小景¶
緑樹深深波渺渺書樓高映碧峰寒柴門掃就無人到¶
未必能令(闕/)　看¶
　　　題觀瀾圖¶
三間茒屋下書帷喬木森森密䕃垂萬壑千岩人不到¶
静看山下出泉時¶
　　　題曽祖說詩集¶
<pb:KR4d0483_WYG_006-8a>¶
貫珠編玉粲寒牕紅燭摇花省漏長斷雁繞雲飛不下¶
數聲瑤瑟起瀟湘¶
　　　豐城道中¶
一洲烟氣一洲寒沙尾飛鷗勝我閒前日西山今不見¶
雲來猶自想西山¶
　　　雪中戯成¶
我是天仙第一流水晶帆跨玉龍遊千岩萬壑氷壺裏¶
神觀清明得自由¶
<pb:KR4d0483_WYG_006-8b>¶
　　　題瀟湘秋色圖¶
瑶瑟無聲水自流黄蘆黄葉滿汀洲蘋花欲采無尋處¶
一片閒情萬古愁¶
　　　穆山¶
一陂凝緑倒垂天直上層峯積翠邊迢遞烟雲三百曲¶
水聲徐出石門前¶
　　　又¶
老木懸崖徑最峭山風刺刺水蕭蕭縁源不記梅栽處¶
<pb:KR4d0483_WYG_006-9a>¶
忽遇㣲風在石橋¶
　　　客來¶
緑樹隂邊翡翠飛笑吟佳客坐書帷井華汲就茶烟發¶
看罷數峯秋雨時¶
　　　維揚道中¶
淮天如水水如秋葉葉漁郎下釣舟北畔荷花南畔栁¶
殷勤送我到揚州¶
　　　二¶
<pb:KR4d0483_WYG_006-9b>¶
香霏滿棹渡長溝濃著秋光淺著愁日暮女郎清唱發¶
鴛鴦斜拂栁邊洲¶
　　　三¶
聚栁成村水一灣(闕/)鷗分趂棹歌還今宵繫䌫知何處¶
好在紅菱紫蓼間¶
　　　無題¶
玉雪容華翡翠衣㡌青貼領髪雲飛共郎急趂斜陽渡¶
不惜黄沙走馬歸¶
<pb:KR4d0483_WYG_006-10a>¶
　　　二¶
慣得驕驄識妾家佛桑庭院繡簾斜鏤銀合子檳榔片¶
戯噴猩紅散唾花¶
　　　三¶
天妃廟前斜日時女郎歌斷綵鴛飛林花滿地𤓰船散¶
城裏官人排馬歸¶
　　　四¶
烏石山前颭酒旗醉來健倒日平西蔡家石刻端明字¶
<pb:KR4d0483_WYG_006-10b>¶
賣與他人作墓題¶
　　　五¶
丞相堂前草暗堦尚書池上樹生苔子魚風起秋無路¶
記得誰家甲第開¶
　　　題陳舜卿龍卷(舜卿名俞丙辰進/士草亭其自號)¶
妙舞當年色藝精吳宫晏罷夢難醒早知畫得龍千卷¶
留與閒人記草亭¶
　　　送人逰玉笥山¶
<pb:KR4d0483_WYG_006-11a>¶
咫尺簫仙玉笥家水香二十四溪霞攜書便欲隨君去¶
長向雲間掃落花¶
　　　䢴溝¶
衰栁殘荷併惨然青山隔岸㺯嬋娟多情惟有䢴溝水¶
長送江南過客船¶
　　　見梅花¶
氷合金河雪暗殘内家難覔一枝寒秖應獨結梅花伴¶
水逺山長信意看¶
<pb:KR4d0483_WYG_006-11b>¶
　　　㣲雨¶
一天㣲雨溼芳塵紅緑相依幾聚春家在海棠花下住¶
傷心長是未歸人¶
　　　放船¶
晚色重重放客舟輕風吹漾落潮流林巒盡異來時路¶
知是明朝到福州¶
　　　莆陽歌¶
兩兩筠籃溼暖烟窄衫短鬢裊行肩到門迎著郎來早¶
<pb:KR4d0483_WYG_006-12a>¶
持向街頭賣海鮮¶
　　　黄沙道中¶
深淺寒烟曲塢間杉皮小屋遶幽潺紫苔青石梅花路¶
隨處閒看雪後山¶
　　　山行隨興¶
暖風吹雨溼平沙逺色疑青草欲芽誰是多情能愛我¶
野梅一路臈前花¶
　　　又¶
<pb:KR4d0483_WYG_006-12b>¶
金石臺前鴉亂飛空濛山影出隂霏野塘水活栁生眼¶
茅舎聚人迎婦歸¶
　　　清江道間阻雨¶
峰影㣲昏樹影明人烟深淺水縱横前時逢雪今逢雨¶
長在江南畫裏行¶
　　　凌雲山房雪中¶
山寺孤鐘撼曉殘西窻窻外玉珊珊開門㤀却階前石¶
驚問何人疊雪山¶
<pb:KR4d0483_WYG_006-13a>¶
　　　又¶
萬頃寒輝貫碧霄一林清響落金飈梅花開就歸時路¶
莫待前山雪盡消¶
　　　新淦藍步溪¶
隂靄通烟翠作霏春風入雨暖成泥女郎挑菜不知溼¶
調笑相攜過水西¶
　　　無題¶
喜遇佳期未有期魯陽不見下舂時春風好長江南樹¶
<pb:KR4d0483_WYG_006-13b>¶
長與閒人惜子規¶
　　　西風¶
苦蓼花開錦換洲野夫容發艶通流東風即是西風骨¶
莫向西風誤作愁¶
　　　喜雨¶
花事安排趂好晴沙膏新換牡丹坪明年何處看花客¶
一夜東窻喜雨聲¶
　　　題墨菊¶
<pb:KR4d0483_WYG_006-14a>¶
橘枳蘭芽玉易瑕商山一出便㤀家幾囬惆悵梅花别¶
併有緇塵到菊花¶
　　　見楝花開¶
緑光深淺上窻紗矻矻讐書髮已華年譜他時誰記取¶
一株紅楝兩年花¶
　　　酬友人見訪不遇¶
荷笠深山採藥囬荆扉石徑損秋苔花邊稚子相迎說¶
昨日有人騎馬來¶
<pb:KR4d0483_WYG_006-14b>¶
　　　題趙太祖太宗蹴踘圖¶
共戲笙歌聒處春他時甘作墜雲身一九明月樓頭(闕/)¶
　　山人解誤人¶
　　　荷花¶
曲沼芙蓉暎竹嘉緑紅相倚擁雲霞生來不得東風力¶
終作薰風第一花¶
　　　立春近夜雨達旦¶
梅花天氣夜尤清清得還鄉夢不成知事新春隨雨到¶
<pb:KR4d0483_WYG_006-15a>¶
四牕飛雨作春聲¶
　　　除夜自封溪歸高淵¶
栁辭殘臈蕋初垂麥長平沙緑轉肥寒日漸温風漸軟¶
隨山隨水看梅歸¶
　　　二¶
歸人元自少歸情不計程期且緩行沙步酒旂村鼓亂¶
連林鳥雀盡懽聲¶
　　　三¶
<pb:KR4d0483_WYG_006-15b>¶
鴛鴦翻雨戲迴溪溪路迢遥濕翠圍隔竹杏花紅萬㸃¶
何因知我此時歸¶
　　　四¶
鬢鴉橋北試春衣濃粉深脂濶畫眉板閣磚爐相聚處¶
欣然說著看燈時¶
　　　五¶
蟻旋西磵轉東源竹掩松遮又幾村家在江南幽絶處¶
千峰帶雪繞柴門¶
<pb:KR4d0483_WYG_006-16a>¶
　　　豫章登舟作¶
城南無樹識神仙閒往閒來四十年西岸青山東岸塔¶
為誰相對老秋烟¶
　　　象牙潭¶
水禽兩兩樹三三近浦遥峰隔嫩嵐新換一天秋色别¶
短篷又過象牙潭¶
　　　絶句¶
芝谷山前日荷鋤柴門生事轉蕭疎放翁老去真堪笑¶
<pb:KR4d0483_WYG_006-16b>¶
猶向人前說讀書¶
　　　春風¶
杏花紅度海棠紅緑展平沙拂嫩茸共愛春風猶是舊¶
誰知不是舊春風¶
　　　自笑¶
世情多識事多諳長對雲山共笑談煮石采芝隨意足¶
慿君莫唱望江南¶
　　　豐城道中¶
<pb:KR4d0483_WYG_006-17a>¶
江村南北笑聲頻紅燭花時次第新春水漸生桃葉渡¶
小舟時載嫁歸人¶
　　　　二¶
曲江灣處小瀟湘磯栁疎垂雁落行暫繫一篷寒緑裏¶
數聲清響夜鳴榔¶
　¶
　¶
　¶
<pb:KR4d0483_WYG_006-17b>¶
　¶
　¶
　¶
　¶
　¶
　¶
　¶
　知非堂稿卷六¶
